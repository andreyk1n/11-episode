<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>АПОЛОГ. Випуск №11.</title>
    <link id="mainPageCssLink" rel="stylesheet" href="./style.css">
    <link rel="apple-touch-icon" sizes="180x180" href="./favicons/">
    <link rel="icon" type="image/png" sizes="32x32" href="./favicons/actual-removebg-preview.png.png">
    <link rel="icon" type="image/png" sizes="16x16" href="./favicons/actual-removebg-preview.png.png">
    <link rel="manifest" href="./favicons/site.webmanifest">
    <link rel="mask-icon" href="./favicons/safari-pinned-tab.svg" color="#000000">
    <meta name="msapplication-TileColor" content="#fffefa">
    <meta name="theme-color" content="#ffffff">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Caveat:wght@400;700&display=swap" rel="stylesheet">
    <script src="https://kit.fontawesome.com/6c531ec574.js" crossorigin="anonymous"></script>
</head>
<body>
    
    <div class="wrapper">

        <div class="stories-header">
            <div class="hamburger-menu">
                <input id="menu__toggle" type="checkbox">
                <label class="menu__btn" for="menu__toggle">
                  <span></span>
                </label>
                <ul class="menu__box">
                  <li><a class="menu__item" href="./stories3.html">НАСТУПНЕ ОПОВІДАННЯ</a></li>
                  <li><a class="menu__item" href="./stories1.html">ПОПЕРЕДНЄ ОПОВІДАННЯ</a></li>
                </ul>
            </div>
            <div class="stories-sub-header">
                <div class="main-btn-container">
                    <a href="./index.html">
                        <img src="./images/лого-removebg-preview.png" class="logo-img" alt="logo">
                    </a>
                </div>
            </div>
            <div class="theme-container pl">
                <input type="checkbox" name="" id="theme" hidden>
                <label class="changeThemeBtn" for="theme"><i class="fa-solid fa-gear"></i></label>
            </div>
        </div>

        <!-- MAIN CONTENT -->
    <section class="main-stories-content">
        <div class="main-sidebar">
            <a href="./stories3.html" class="episode-link">НАСТУПНЕ ОПОВІДАННЯ</a>
            <a href="./stories1.html" class="episode-link">ПОПЕРЕДНЄ ОПОВІДАННЯ</a>
        </div>

        <div class="stories-container">
            <div class="stories-item">
                <div class="stories-title-container">
                    <div class="title-text-container">
                        <p id="stories1" class="stories-title">Дива трапляються</p>
                        <p class="annotations">Автор: Павло Велешко</p>
                        <p class="annotations">
                        </p>
                    </div>
                    <img src="./images/stories2.jpg" class="stories-img" alt="">
                </div>
                <div class="stories-text-container">
                    <p class="stories-text">
                      <p class="stories-text">Дива трапляються. Мова зараз йде про справжні дива, а не про звичайніський збіг обставин, котрий ми частенько можемо сприйняти за диво. Візьмемо для прикладу історію Сидорчука Петра, про котру ви, можливо, вже і чули, але її варто нагадати; а, якщо не чули, то прийшов час про неї дізнатися, бо потім вам буде, що розповісти своїм друзям.</p><p class="stories-text"> Отож, Сидорчук Петро, був простим хлопом, котрих ви бачили тисячі разів і цілком навіть самі можете бути одним з таких Сидорчуків, котрим все життя не те, щоб не щастило, але, якщо він збирався на зустріч у новому костюмі, то обов’язково розпочинався дощ, про котрий кажуть, що навіть Потоп в порівнянні з цієї зливою, то таке «щось там крапало». Й, звісно, що через вітер ламалась парасолька, а машина, що проїжджала поруч, обливала бідного Сидорчука Петра з плавників до зябер. Чому не з ніг до голови? Бо за мить стояння під таким дощем важко було розгледіти, де в Сидорчука Петра ноги, а де в Сидорчука Петра голова. Цілком можливо, що там вже плавники і зябра, котрі з’явились в процесі еволюції. Удача обминала бідного Петра, як боржник того, кому був винен гроші. Та одного разу Петро купив в “секонді” курточку і, як завжди це буває, тільки після купівлі помітив пляму, але, крім неї ще й десять гривень у «прихованій» кишені. Сума, звісно, така, що за неї нічого й не купиш, але Петро вирішив, що, якщо до його здивування, йому повезло, то чом би і не купити швидку лотерею. Вчинок безумовно безглуздий, бо виграти шанс мінімальний, тому ніколи не купуйте ці лотереї. Та те, що не ніколи трапляється - іноді трапляється. Він виграв джек-пот. </p><p class="stories-text"> Чи диво це? Для дива треба магія, а не хоч й неймовірно неможливий, але все ж таки збіг обставин. Справжнє диво трапилось в родині Бондарів на день Святого Миколая. Ну, а коли ще? Який день підходить ще більше для дива? </p><p class="stories-text"> Даринка Бондар лежала в ніжних обіймах свого чоловіка Мирослава. І хай вони вже 8 років були разом, але Даринка все одно любила обійми свого чоловіка. Вони її заспокоювали, тому коли в неї була якась важлива співбесіда на роботі, то вона садила біля себе свого чоловіка і репетирувала на ньому цю співбесіду, не випускаючи його з обіймів. Мирослав жартував, що він сподівається, що Даринка подібним чином не проводить співбесіду, бо, погодьтесь, було б дивно, якби вона, наймаючи на роботу працівника, обіймала його ззаду і питала про його кращі сторони.</p><p class="stories-text"> - Звісно, що не так, - відповідала кохана Мирославу, - ніяких обіймів! Я тільки цілую його за кожну правильну відповідь.</p><p class="stories-text"> - Або її. Ти ж не тільки чоловіків набираєш.</p><p class="stories-text"> - Або її. Всіх любити треба!</p><p class="stories-text"> - І Ткачиху?</p><p class="stories-text"> - І Ткачиху, - не зовсім впевнено відповідала дружина Мирославу.</p><p class="stories-text"> - Тобто, коли ти говориш, що ті руді патли з її курячої довбешки ти повідривала, то про любов, а її збільшені губи, що першими заходять до тебе в кабінет, за твоїми словами, то про пристрасне бажання ці прекрасні вуста поцілувати?</p><p class="stories-text"> - Авжеж. </p><p class="stories-text"> - І прибиральницю також цілуєш, котру ти найняла, бо жінка вже на пенсії, але хоче працювати та має добре серце. І в неї дуже смачні голубці. Пам’ятаєш, як ти їх принесла, бо вона подумала, що тобі немає часу поїсти. До речі, смачнющі були голубці. Я б за них теж поцілував її.</p><p class="stories-text"> - Миро, та вже перестань! - ображалась на хвильку Даринка і одразу розтоплювалась, коли Миро цілував дружину.</p><p class="stories-text"> - От ти що просив у Миколая в дитинстві? - спитала Даринка у Мирослава.</p><p class="stories-text"> - Та не пам’ятаю вже. Мабуть, щось таке, що бачив у всіх. Тоді ж не було інтернету, тому мрії були обмеженні колом твоїх знайомств. Була в когось приставка, то ти мріяв про таку, але кращу. Були в когось цукерки, то ти просто мріяв, щоб їх було в тебе більше.</p><p class="stories-text"> - Я просила у нього одяг для моїх ляльок. Як же я любила ці ляльки, а коли я в 20 років їх знайшла, то була шокована цим фактом, бо виглядали вона насправді жахливо, але в дитинстві вони для мене були найчарівніші принцеси.</p><p class="stories-text"> - А наш син хоче, щоб Святий Миколай подарував йому MGM-140B ATACMS Block 1A , щоб у ЗСУ було чим вдарити ворога на 300 кілометрів. І як він то все запам’ятав, щоб написати точно? Каже, що якщо без А після 1, то ракета всього на 165 кілометрів летить.</p><p class="stories-text"> - В них забрали прості дитячі мрії.</p><p class="stories-text"> -Але в них буде прекрасне майбутнє.</p><p class="stories-text"> Даринка поцілувала Миро у губи, трішки вкусивши їх.</p><p class="stories-text"> - Люблю тебе за твій оптимізм.</p><p class="stories-text"> - А вкусила нащо? Як думаєш Богдану (так звали їхнього сина) сподобається конструктор? Там же теж ракету збирати.</p><p class="stories-text"> - А вкусила я тебе за твій песимізм! Звісно, що сподобається. Скоро він прокинеться і ми це почуємо.</p><p class="stories-text"> Якби це було кіно, то почули б вони це одразу, бо у фільмах все трапляється саме тоді, коли треба. Поліція завше приїжджає саме тоді, коли все скінчилось, а не під час перестрілки заодно й заваливши головного героя, бо в нього теж є зброя, а часу розбиратися нема. От і Бондарі полежали ще хвилин 5 й лише тоді почули: </p><p class="stories-text"> - Ура! Дякую тобі, Миколай, - почули батьки Богдан його радісні вигуки.</p><p class="stories-text"> - Сподобалось, - сказала Даринка та ще раз поцілувала чоловіка, бо просто була щаслива в цю мить, а в такі часи миті щастя варто цінувати.</p><p class="stories-text"> - Це справжня ракета ATACMS ! Яку я і просив у Миколая!</p><p class="stories-text"> Якби хтось зараз був поруч з Миро і Даринкою, то він би міг зафіксувати світовий рекорд з підйому з ліжка й забіганню до кімнати сина.</p><p class="stories-text"> - Йосип босий, - вигукнув Мирослав, - це що таке?</p><p class="stories-text"> Це була ракета MGM-140B ATACMS Block 1A до комплексу “HIMARS” вагою в 1320 кілограм і майже 4 метри довжиною у дитячій кімнаті їхнього сина. Вибачте, у дитячій кімнаті їхнього дуже щасливого сина. </p><p class="stories-text"> Син через нестачу життєвого досвіду сказав фразу, котру не можна говорити, щоб люди перестали хвилюватися.</p><p class="stories-text"> - Тільки не хвилюйтесь, - сказав Богдан, а люди, що вже трішки пожили знають, що після “Тільки не хвилюйтеся” люди починають хвилюватися значно більше.</p><p class="stories-text"> - Якого? - спитав тато.</p><p class="stories-text"> - Чому? - відразу додала мама.</p><p class="stories-text"> - Як?- вирішив ще трішки насипати питань тато.</p><p class="stories-text"> - Я зараз наберу дядю й він вам все пояснить, - відповів син, але, на жаль, своєю відповіддю ще більше погіршив ситуацію, бо питань стало ще більше. </p><p class="stories-text"> - Що? - цього разу спитав батько.</p><p class="stories-text"> - Кого? - тепер додала матір.</p><p class="stories-text"> - Як? - знову спитав батько.</p><p class="stories-text"> - Та все добре буде, - через той же брак досвіду Богдан сказав фразу, котра ніколи не означає “все добре буде”, а навпаки лякає. Це все одно, що п’ятикласника, котрий вперше приїхав з міста до бабусі в село, відправити пасти корів й єдине, що сказати: “Все добре буде”, замість того, щоб перевірити чи він точно запам’ятав, як виглядає їхня Христинка, сказати, що їхню корову звуть Христинкою, пояснити, як говорити з коровою, щоб її заспокоїти, дати стратегічні запаси їжі та води. І головне — ще раз перевірити чи онук запам’ятав як саме виглядає та клята Христинка. Син, проте, вирішив лякати ще більше, бо додав, - це ж СБУ.</p><p class="stories-text"> - В тебе є номер дяді з СБУ? - нарешті щось більше за одне слово спитала мама.</p><p class="stories-text"> - Так. Дядя Ігор.</p><p class="stories-text"> - Хто? - продовжив цикл простих, але водночас таких складних питань Мирослав.</p><p class="stories-text"> - Звідки? - не відставала Даринка.</p><p class="stories-text"> - Як? - вирішив не порушувати традиції третього питання Миро.</p><p class="stories-text"> В цей момент Богдан вже набрав на телефоні когось.</p><p class="stories-text"> - Героям слава, - відповів він у слухавку. Богдан ніколи не розумів чому телефон називають слухавкою, адже в нього й говорять, на ньому ще дивляться відео, грають в ігри, пишуть повідомлення, читають повідомлення, знімають відео, фотографують котів. За що з усього того, що можна робити смартфоном, обрали головною функцію слухання? - є! Так, хвилюються. Зараз передам. Тато, це тебе.</p><p class="stories-text"> -Добрий день, - впевнено сказав Мирослав.</p><p class="stories-text"> - Я скоро буду, - відповів хтось таким тоном, після котрого важко відмовити.</p><p class="stories-text"> - А ви хто? - не так впевнено спитав Миро.</p><p class="stories-text"> - Дядя Ігор.</p><p class="stories-text"> - Який дядя Ігор?</p><p class="stories-text"> - Більше вам краще не знати, Мирослав. Через сім хвилин буду.</p><p class="stories-text"> - Код під’їзду...</p><p class="stories-text"> - 38. Ми знаємо. </p><p class="stories-text"> Мирослав хотів ще багато чого сказати, але не було вже кому. </p><p class="stories-text"> - Тільки не кричить, - третя помилка Богдана, котру можна списати на нульовий досвід у подібних ситуаціях. Як працює мозок нормальної людини, котра злиться: він закипає, проте шукає усі можливі засоби, щоб охолодити емоції та спокійним голосом впевненого в собі переможця конфлікту чітко розкласти аргументи стосовно тієї чи іншої ситуації.</p><p class="stories-text"> Візьмемо для прикладу типову задачу з математики, котру не може розв’язати учениця третього класу Гнатюк Вікторія, бо це задачка з зірочкою, а вона з тих третьокласників, які зобов’язані знайти відповідь до будь-якої задачки. Для початку вона прямує до своєї мами, щоб та допомогла їй. Мама чинить абсолютно вірно, бо каже:</p><p class="stories-text"> - Ти ж знаєш, що я гуманітарій, а твій тато вчився на електрика, тому такі задачі то до нього.</p><p class="stories-text"> Яким чином електрик має розв’язати задачу про переливання рідини у банки, то вже інше питання, проте Вікторія показує цю задачку батькові. Він спочатку всміхається, бо як то він не зможе вирішити задачу для третього класу. Читає її. Потім читає її ще раз. І ще раз, бо за перші два рази він нічого не зрозумів. Починає малювати ті трикляті банки, але це мало йому допомагає. Потім читає ще раз та авторитетно каже:</p><p class="stories-text"> - Там помилка в умові. Таке буває. Задача не розв’язується.</p><p class="stories-text"> І Гнатюк Вікторія могла б сказати, що татко правий й просто списати рішення у своєї однокласниці, котра розв’язала цю задачу. Якщо це, звісно, зробила вона, а не хтось з більш розумних родичів, проте Віка заявила:</p><p class="stories-text"> - Тільки не кричи, але Томка цю задачу вирішила.</p><p class="stories-text"> Далі був крик, пошук банок відповідного об’єму, пояснення того, що Тома просто брехуха й з нею не треба дружити. Було все, крім правильної відповіді на задачу.</p><p class="stories-text"> - Та як не кричати? - почав Мирослав, - якийсь чоловік, котрого ми не знаємо, подзвонив тобі - тепер у тебе в дитячій лежить ракета. Що ми тобі говорили про розмови з незнайомцями?</p><p class="stories-text"> - Не говорити з незнайомцями. Та він подзвонив, назвав себе й попросив, щоб я у Святого Миколая попросив ракети до Хаймарсів, котрі стріляють на 300 кілометрів. Що у цьому поганого?</p><p class="stories-text"> Батьки Богдана промовчали, бо, справді, - що у цьому було поганого? </p><p class="stories-text"> - І? - єдине, що змогла запитати мама.</p><p class="stories-text"> - Він назвав точно, як ці ракети називаються, бо нам треба саме такі, щоб нанести максимальну шкоду ворогу, адже це дозволить суттєво послабити тил русні. Не знаю, що все точно означає, але мені сподобалось.</p><p class="stories-text"> - І ти хочеш сказати, що цю ракету приніс Миколай?</p><p class="stories-text"> - Ну а хто ще?</p><p class="stories-text"> - Ти ж.., - Мирослав встиг стримати себе, бо ледве не сказав, що місію Миколая раніше вони брали на себе.</p><p class="stories-text"> - Я знаю, що Миколаєм раніше були ви, але, як сказав дядя Ігор, щоб показати любов батьків, Миколай не потрібний. Миколай потрібний, щоб зробити справжнє диво.</p><p class="stories-text"> У батьків Богдана ще було багато запитань, проте вони не встигли їх запитати, бо у двері подзвонили. </p><p class="stories-text"> - Доброго ранку, - привітався чоловік, коли Мирослав відчинив двері, - зараз хлопці заберуть ракету.</p><p class="stories-text"> - Вона важка, - повідомив Мирослав.</p><p class="stories-text"> - Так і хлопці не прості. Я зайду та поясню вам все.</p><p class="stories-text"> - Було б прекрасно. Я так розумію ви і є дядя Ігор?</p><p class="stories-text"> - Правильно розумієш, - відповів дядя Ігор й впевненою ходою людини, котра, ніби була не вперше в гостях, пішов на кухню, - спочатку я хочу вам подякувати за виховання сина. І тому, як подяку, приніс вам презент. Поп’ємо чаю поки я вам все розповім, - дядя Ігор був з тих людей, котрі не питають дозволу. Він дістав з пакету чай і його вираз обличчя говорив про те, що потрібна тара, щоб випити цей чай.</p><p class="stories-text"> - А не зарано для чаю? - спитала Даринка.</p><p class="stories-text"> - Ви часто п’єте ірландський чай дванадцятирічної витримки?</p><p class="stories-text"> - Ні.</p><p class="stories-text"> - Тому не зарано.</p><p class="stories-text"> Даринка побігла в сервант, щоб дістати особливі чашки для таких випадків.</p><p class="stories-text"> - Отож, я дядя Ігор.</p><p class="stories-text"> - А ви, перепрошую, у якому званні?</p><p class="stories-text"> - Дядя. Більше вам знати не треба, а що треба нашій армії, то це далекобійні ракети, щоб - самі розумієте.</p><p class="stories-text"> - Сам розумію, - відповів Мирослав.</p><p class="stories-text"> - Крим, - додав Богдан.</p><p class="stories-text"> - Зокрема. Отож, наші партнери поки не дають нам такі ракети, а вони нам потрібні вчора, тому ми зв’язались з дітьми, щоб вони попрохали у Миколая те, що нам треба, бо це його парафія.</p><p class="stories-text"> - Ракети?</p><p class="stories-text"> - Дива. Таким чином, ми отримали потрібні ракети, дрони і кістки.</p><p class="stories-text"> - Кістки?</p><p class="stories-text"> - То для Патрона.</p><p class="stories-text"> - Серйозно?</p><p class="stories-text"> - Ні, але ми теж вміємо жартувати.</p><p class="stories-text"> - Ми це СБУ?</p><p class="stories-text"> - Ми це ми. Час пити чай, - дядя Ігор налив, - за перемогу. Завдяки вашому сину вона наступить раніше.</p><p class="stories-text"> - І багато ракет приніс Святий Миколай?</p><p class="stories-text"> - З ракетами, як і з мертвими москалями, скільки не є, а завжди мало.</p><p class="stories-text"> - Прекрасний тост! - натякнула Даринка.</p><p class="stories-text"> - Зрозумів, - зрозумів дядя Ігор.</p><p class="stories-text"> - Давайте ще раз все роз’яснимо, - почав Мирослав.</p><p class="stories-text"> - А він у вас зануда, - пожартував дядя Ігор.</p><p class="stories-text"> - Є таке. Бачили цей прикол, де написано купу слів і перші три, котрі побачиш, те і трапиться в новому році.</p><p class="stories-text"> - Перемога, світло, Крим.</p><p class="stories-text"> - А він не заспокоївся поки всі слова не знайшов там.</p><p class="stories-text"> - Я просто хотів бачити, що там є. Коротше, все ж таки, ви хочете сказати, що ви організували дітей, щоб вони попрохали у Святого Миколая зброю для нашої армії й Святий Миколай її дав.</p><p class="stories-text"> - А хто?</p><p class="stories-text"> - Але як?</p><p class="stories-text"> - Якби ми знали як, то нам би не потрібний був посередник. Бачу, що мої соколики ракету вже винесли, тому давайте ще трішки чаю й я буду вам дякувати.</p><p class="stories-text"> - Дуже смачний чай.</p><p class="stories-text"> - Ну так, - сказав дядя Ігор.</p><p class="stories-text"> Через три хвилини він дивився на батьків Богдана, що мирно куняли на столі в кухні.</p><p class="stories-text"> - То на дві години. Вони прокинуться та нічого не будуть пам’ятати. Того ніякої ракети в тебе не було. Я теж не приходив.</p><p class="stories-text"> - Зрозуміло.</p><p class="stories-text"> - А я поки за тобою подивлюсь. Що тобі батьки подарували на свято? - сказав дядя Ігор Богдану.</p><p class="stories-text"> - Конструктор.</p><p class="stories-text"> - Ходи збирати?</p><p class="stories-text"> - Пішли. Наступного року я теж можу попрохати у Святого Миколая ракети.</p><p class="stories-text"> - А наступного року ми вже маємо обійтись без його допомоги, - відповів дядя Ігор і вперше щиро усміхнувся.</p><p class="stories-text"> </p></p>
                </div>
            </div>

        </div>
    </section>

    <footer>
        <div class="footer-container">
            <p class="annotations">Все захищено авторськими правами - Журнал "Аполог"</p>
        </div>
    </footer>

    <button id="back-to-top" class="up-btn"><i class="fa-solid fa-angles-up"></i></button>

    </div>

    <script src="./script.js"></script>

</body>
</html>